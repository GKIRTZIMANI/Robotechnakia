# Robotechnakia
Αποθετήριο του 1ου Νηπιαγωγείου Παλαιοχώρας Χανίων για την συμμετοχή στον Διαγωνισμό  Ανοιχτών Τεχνολογιών
Το έργο μας έχει στόχο να γνωρίσουν τα παιδιά τους τρόπους με τους οποίους μπορούν να κάνουν εξοικονόμηση ενέργειας και νερού μέσα στο ίδιο τους το σπίτι.
 Θα εργαστούμε με το ρομποτάκι Edison το οποίο θα έχει τη μορφή μέλισσας και θα το προγραμματίσουμε από το Edblocks    https://www.edblocksapp.com/. Έφτιαξα σε PowerPoint μια ιστορία για την κλιματική αλλαγή με τίτλο «Μια μέλισσα στο σπίτι της Μελίνας» την οποία θα χρησιμοποιήσουμε σαν αφόρμηση για όλες τις δραστηριότητες που θα κάνουμε με τα παιδιά.  Θα κατασκευάσουμε μια μακέτα κάτοψη σπιτιού και θα πρέπει τα παιδιά να προγραμματίζουν το ρομπότ να πηγαίνει σε κάθε δωμάτιο.
Σε κάθε δωμάτιο της μακέτας τα παιδιά θα μπορούν να παίξουν όπως θα παίζανε με ένα κουκλόσπιτο, π.χ. όταν κατασκευάσουμε την αυλή θα φυτεύσουμε φακές που θα πρέπει να τις ποτίζουν και θα μιλήσουμε για την ανακύκλωση, για την κουζίνα θα φτιάξουμε ηλιακό φούρνο ,για το γκαράζ θα φτιάξουμε ηλιακό αυτοκινητάκι, στο μπάνιο θα βγάζουν τα ρούχα από το πλυντήριο και θα πρέπει να τα απλώσουν με μανταλάκια σε ένα σχοινί, στο υπνοδωμάτιο θα φτιάξουμε ένα κύκλωμα με λαμπάκι που θα μπορούν να ανάψουν και να σβήσουν το φως και για το σαλόνι μια τηλεόραση με ένα λαμπάκι μέσα που επίσης θα μπορούν να ανάψουν και να σβήσουν.
Καθ’ όλη τη διάρκεια του σχολικού έτους , με την υλοποίηση του σεναρίου « Μια μέλισσα στο σπίτι της Μελίνας» και τη χρήση του beebot, τα παιδιά του νηπιαγωγείου θα προσεγγίσουν τα ακόλουθα θέματα που σχετίζονται με την κλιματική αλλαγή. 
	ΘΕΜΑΤΑ
ΦΘΙΝΟΠΩΡΟ: Σπορά, θερμοκήπιο (φαινόμενο του θερμοκηπίου), Ανακύκλωση, Αέρας (αιολική ενέργεια)
ΧΕΙΜΩΝΑΣ: Μέσα θέρμανσης, Ηλεκτρικό ρεύμα, Χρήση εναλλακτικών μορφών ενέργειας, Ηλιακή ενέργεια (κατασκευή ηλιακού φούρνου, ηλιακού αυτοκίνητου), Πειράματα για τήξη-πήξη, Λιώσιμο των πάγων
ΑΝΟΙΞΗ:	Εξοικονόμηση νερού, Γεωγραφία (σπίτι, γειτονιά, πόλη, χώρα, γη), Ενσυναίσθηση (δράση-συνέπεια, θετικές δράσεις - θετικές συνέπειες, αρνητικές δράσεις - αρνητικές συνέπειες)
Θα χρειαστούμε:
1) Το ρομποτάκι Edison
2) Μακετόχαρτο, χαρτόνια, εκτυπωμένες εικόνες για την κατασκευή της μακέτας
3) Παιχνίδια playmobil, έπιπλα κουκλόσπιτου
4) Τουβλάκια lego 
5) Ένα μικρό ηλιακό πάνελ
6) Καλώδια, μπαταρίες, 2 λαμπάκια και 2 διακόπτες για το ηλεκτρικό κύκλωμα
