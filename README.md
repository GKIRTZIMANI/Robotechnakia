# Robotechnakia
Αποθετήριο του Νηπιαγωγείου Παλαιοχώρας Χανίων για την συμμετοχή στον Διαγωνισμό  Ανοιχτών Τεχνολογιών
Το έργο μας έχει στόχο να γνωρίσουν τα παιδιά τους τρόπους με τους οποίους μπορούν να κάνουν εξοικονόμηση ενέργειας και νερού μέσα στο ίδιο τους το σπίτι.
 Θα εργαστούμε με το ρομποτάκι Edison το οποίο θα έχει τη μορφή μέλισσας και θα το προγραμματίσουμε από το Edblocks    https://www.edblocksapp.com/. Θα χρησιμοποιήσουμε σαν αφόρμηση για όλες τις δραστηριότητες που θα κάνουμε με τα παιδιά μια ιστορία για την κλιματική αλλαγή με τίτλο «Μια μέλισσα στο σπίτι της Μελίνας».Θα κατασκευάσουμε μια μακέτα κάτοψη σπιτιού και θα πρέπει τα παιδιά να προγραμματίζουν το ρομπότ να πηγαίνει σε κάθε δωμάτιο. Επειδή στο νηπιαγωγείο μας είμαστε 3 τμήματα των 14 - 15 παιδιών θα χρειαστούμε τρία ρομπότ Edison. To κάθε τμήμα θα προγραμματίσει το ρομπότ με διαφορετικό κώδικα. Ο στόχος είναι να περάσει το ρομπότ από όλα τα δωμάτια του σπιτιού και κάθε φορά τα παιδιά να ακολουθούν τις συμβουλές του. Συγκεκριμένα , στην αυλή θα φυτεύσουμε όσπρια και λαχανικά που θα πρέπει να τα ποτίζουν και θα μιλήσουμε για την ανακύκλωση. Στην κουζίνα θα πρέπει να κλείσουν το ψυγείο και θα φτιάξουμε ηλιακό φούρνο ,για το γκαράζ θα φτιάξουμε ηλιακό αυτοκινητάκι, στο μπάνιο θα βγάζουν τα ρούχα από το πλυντήριο και θα τα απλώνουν με μανταλάκια σε ένα σχοινί για να στεγνώσουν με φυσικό τρόπο, στο υπνοδωμάτιο θα φτιάξουμε ένα κύκλωμα με λαμπάκι και θα πρέπει να σβήνουν το φως και για το σαλόνι μια τηλεόραση με ένα λαμπάκι μέσα, που επίσης θα πρέπει να σβήνουν.
 Για να είναι πιο εύκολο για τα παιδιά θα εκτυπώσουμε και θα κάνουμε σε καρτέλες τις κινήσεις του Edison. Τα παιδιά θα επιλέγουν τις κινήσεις και θα σχηματίζουν τον κώδικα αρχικά με τις καρτέλες σαν παζλ και στη συνέχεια θα σχηματίζουν τον ίδιο κώδικα στον υπολογιστή, στο Εdblocks. 
Καθ’ όλη τη διάρκεια του σχολικού έτους , με την υλοποίηση του σεναρίου « Μια μέλισσα στο σπίτι της Μελίνας» και τη χρήση του Edison, τα παιδιά του νηπιαγωγείου θα προσεγγίσουν τα ακόλουθα θέματα που σχετίζονται με την κλιματική αλλαγή. 
	ΘΕΜΑΤΑ
ΦΘΙΝΟΠΩΡΟ: Σπορά, θερμοκήπιο (φαινόμενο του θερμοκηπίου), Ανακύκλωση, Αέρας (αιολική ενέργεια)
ΧΕΙΜΩΝΑΣ: Μέσα θέρμανσης, Ηλεκτρικό ρεύμα, Χρήση εναλλακτικών μορφών ενέργειας, Ηλιακή ενέργεια (κατασκευή ηλιακού φούρνου, ηλιακού αυτοκίνητου), Πειράματα για τήξη-πήξη, Λιώσιμο των πάγων
ΑΝΟΙΞΗ:	Εξοικονόμηση νερού, Γεωγραφία (σπίτι, γειτονιά, πόλη, χώρα, γη), Ενσυναίσθηση (δράση-συνέπεια, θετικές δράσεις - θετικές συνέπειες, αρνητικές δράσεις - αρνητικές συνέπειες)
Θα χρειαστούμε:
1) 3 ρομποτάκια Edison
2) Μακετόχαρτο, χαρτόνια, εκτυπωμένες εικόνες για την κατασκευή της μακέτας
3) Παιχνίδια playmobil, έπιπλα κουκλόσπιτου
4) Τουβλάκια lego 
5) Ένα μικρό ηλιακό πάνελ
6) Καλώδια, μπαταρίες, 2 λαμπάκια και 2 διακόπτες για το ηλεκτρικό κύκλωμα
Υλοποίηση του έργου.
Α Φάση : Γνωριμία με το Edison
Τα παιδιά ήρθαν σε μια πρώτη επαφή με το Edison, είδαμε τι κινήσεις μπορεί να κάνει σε ένα γενικό πλαίσιο( κίνηση με παλαμάκια, αποφυγή εμποδίων, ακολουθία στη μαύρη γραμμή, ακολουθία φωτός και ζωγραφίσαμε τα δικά μας ρομποτάκια. Εκτυπώσαμε τα μπλοκς, τα πλαστικοποιήσαμε και κολλήσαμε από πίσω μαγνήτη για να μπορούμε να φτιάχνουμε τον κώδικα στον μαγνητικό πίνακα σαν να κάνουμε παζλ και μετά στον υπολογιστη. Στη συνέχεια, είδαμε την ιστορία «Μια μέλισσα στο σπίτι της Μελίνας».Αποφασίσαμε έτσι να φτιάξουμε σε μακέτα το σπίτι της Μελίνας και το Edison να πάρει το ρόλο της μέλισσας. Το πρώτο τμήμα έφτιαξε τη φορεσιά με lego, το δεύτερο τμήμα με ζωγραφική σε χαρτόνι και το τρίτο τμήμα με σύρμα πίπας.
Β Φάση : Κατασκευή μακέτας
Όταν μάθαμε στο νηπιαγωγείο για τη σπορά και την ανακύκλωση (Νοέμβριο) ξεκινήσαμε την κατασκευή του κήπου. Κάναμε με πλαστελίνη τα φυτά και βάλλαμε για κάδο ανακύκλωσης ένα μπλε πλαστικό καπάκι απορρυπαντικού. Στη συνέχεια, γνωρίσαμε τα πάντα για το ηλεκτρικό ρεύμα. Πήραμε το μηχανισμό και τον αισθητήρα από ένα χαλασμένο παιδικό φωτιστικό και κατασκευάσαμε την τηλεόραση για το σαλόνι, η οποία ανοίγει και κλείνει με παλαμάκια. Για την κουζίνα κατασκευάσαμε το ψυγείο με τον ειδικό διακόπτη με τον οποίο όταν το ψυγείο είναι ανοιχτό ανάβει το λαμπάκι και όταν κλείνει το ψυγείο σβήνει το λαμπάκι. Για το υπνοδωμάτιο κατασκευάσαμε το φωτιστικό με μπαταρίες, λαμπάκι και απλό διακόπτη. Έπειτα, γνωρίσαμε τις ανανεώσιμες πηγές ενέργειας, ηλιακή και αιολική. Κατασκευάσαμε μια ανεμογεννήτρια για να πειραματιστούμε και για το γκαράζ ξεκινήσαμε να κατασκευάζουμε το ηλιακό αυτοκίνητο, ωστόσο επειδή στην τάξη μας δεν είχαμε αρκετό ήλιο για να δουλέψει αποφασίσαμε να το κάνουμε να δουλεύει με δύο τρόπους. Έτσι καταλήξαμε να φτιάξουμε ένα όχημα με διακόπτη τριών θέσεων,στην πρώτη θέση δουλεύει με το ηλιακό πάνελ, στη δεύτερη θέση σταματάει και στην τρίτη θέση δουλεύει με μπαταρίες. Επίσης για το γκαράζ κατασκευάσαμε έναν αυτοσχέδιο γερανό με lego. Όταν το πρώτο Edison φτάνει στο γκαράζ, τα παιδιά βγάζουν τη μια ρόδα του ρομπότ και το τοποθετούν στο γερανό για να αποκαλυφθεί το ηλιακό αυτοκίνητο. Όλες οι υπόλοιπες κατασκευές έγιναν με χαρτόνια,πλαστελίνη, γλωσσοπίεστρα και διάφορα υλικά που είχαμε στο σχολείο. Πολλά από τα έπιπλα του σπιτιού είναι παιχνίδια από κουκλόσπιτο.
Γ Φάση : Προγραμματισμός
Καθόλη τη διάρκεια που κατασκευάζαμε τη μακέτα, πειραματιζόμασταν και με τον προγραμματισμό.
Το πρώτο Edison προγραμματίστηκε να κάνει στάση μερικά δευτερόλεπτα σε κάθε δωμάτιο του σπιτιού. Σε αυτό το χρονικό διάστημα τα παιδιά θα πρέπει: Στον κήπο (10 δευτερόλεπτα) να ποτίσουν τα λαχανικά και τα λουλούδια. Στο σαλόνι (10 δευτερόλεπτα) για να κλείσουν την τηλεόραση με παλαμάκια και να δώσουν στη Μελίνα ένα βιβλίο. Στην κουζίνα (10 δευτερόλεπτα) να κλείσουν το ψυγείο και να βάλουν στον ηλιακό φούρνο το φαγητό της Μελίνας. Στο μπάνιο (10 δευτερόλεπτα) να βγάλουν τα ρούχα από το πλυντήριο και να τα απλώσουν στον κήπο. Στο γκαράζ (20 δευτερόλεπτα) για να βάλουν το Edison στο γερανό και μετά (10 δευτερόλεπτα) για να το επιστρέψουν στη θέση του. Στο υπνοδωμάτιο (5 δευτερόλεπτα) για να σβήσουν το φως. Τέλος, στον τερματισμό στέλνει πορτοκαλί μήνυμα για να ξεκινήσει το δεύτερο Edison.
Το δεύτερο Edison είναι η μέλισσα ελεγκτής.προγραμματίστηκε να ξεκινάει όταν πάρει πορτοκαλί μήνυμα κινείται στη μαύρη γραμμή
